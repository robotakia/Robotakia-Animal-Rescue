# Robotakia Animal Rescue
 Προσχολική

# Περιγραφή
Βρισκόμαστε σε ένα καταφύγιο και έχουν καταφθάσει πολλά ζώα που έχουν σωθεί από τις φωτιές όπου έπληξαν τη χώρα μας το καλοκαίρι. Ο Ζούμα γνωστός διασώστης από το αγαπημένο παιδικό των παιδιών paw patrol, έχει αναλάβει να φροντίσει τα ζωάκια σε ότι χρειαστούν. Ο όγκος όμως των εργασιών είναι μεγάλος και χρειάζεται σίγουρα βοήθεια. Όταν τα ζωάκια τον χρειάζονται μπορούν να τον φωνάζουν καθώς τους έχουμε τοποθετήσει μια μηχανή στο εσωτερικό τους δίνοντας τους φωνή. Εκπαιδεύοντας τη μηχανή σε κάθε κούνημα(ανακίνηση) του ζώου να βγαίνει ο χαρακτηριστικός ήχος που κάνει το καθένα βοηθάμε τον Ζούμα να καταλαβαίνει ποιο ζώο χρειάζεται φαγητό ή νερό. Ο Ζούμα τότε φορτώνει στο όχημα το φαγητό που τρώει κάθε ζώο ή το νερό και με το κατάλληλο προγραμματισμό που θα του δώσουν τα παιδιά , το όχημα θα φτάσει εγκαίρως στο προορισμό του και θα ταΐσει το πεινασμένο ζωάκι.

# Εκπαιδευτικοί Στόχοι
•	Με τον προγραμματισμό του οχήματος τα παιδιά εμπλέκονται με βασικές έννοιες  όπως ο χώρος και ο προσανατολισμός. Αποτελούν τη γνώση για το πού βρισκόμαστε και πώς θα κινηθούμε στον κόσμο. Απαραίτητη προϋπόθεση είναι, τα παιδιά, να κατανοήσουν τις διαφορετικές θέσεις στον χώρο και τις μεταξύ τους σχέσεις έχοντας ως σημείο αναφοράς κυρίως τον ίδιο τους τον εαυτό. 
•	Συνεργασία και ομαδικότητα. Να μοιράζονται ιδέες, αντικείμενα και να προσπαθούν να λύσουν μαζί ένα πρόβλημα.
•	Να αντιληφθούν τα παιδιά ότι  οι μηχανές μπορούν να εκτελούν ανθρώπινες λειτουργίες και αυτό το ονομάζουμε νοημοσύνη στους ανθρώπους και τεχνητή νοημοσύνη στις μηχανές εφόσον εμείς  τους την φτιάχνουμε. 
•	Κατασκευαστική αντίληψη και σύνδεση με καθημερινότητα. Τα παιδιά ανακαλούν εικόνες και μοτίβα από κτίρια  σχήματα και κατασκευές για να δημιουργήσουν τα διάφορα μέρη του καταφυγίου
